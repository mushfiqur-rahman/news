<p>সানি লিওনির সঙ্গে ভুলেও আর কেউ ঝামেলা পাকাতে যাবেন না। একচোট নিয়ে নিতে পারেন তিনিও। তাঁর সঙ্গে ঝামেলা বাধালেই সেরেছে। পালটা প্রতিশোধ নিতে তিনি প্রস্তুত। তার প্রমাণ দিয়েছেন টুইটারে।</p>
<p>গত শুক্রবার সানির একটি ভিডিও ভাইরাল হয়। সেখানে দেখা গেছে, শুটিংয়ের বিরতিতে রজনী নামে শুটিংয়ের একজন সদস্য সানির ওপর জ্যান্ত সাপ ফেলে দেন। আর সানি তো লম্ফঝম্প দিয়ে রজনীর পেছনে ছুটতে থাকেন। সানির সেই লাফিয়ে ওঠা ছিল দেখার মতো!</p>
<p>&nbsp;</p>
<p>সানিও কম যান না। তিনি কিন্তু চুপ করে বসে থাকেননি। গতকাল রোববার তিনিও টুইটারে একটি ভিডিও পোস্ট করেছেন। সেই ভিডিওতে দেখা গেছে, সানি দুটি চকলেট কেক নিয়ে &lsquo;ধড়াম&rsquo; করে রজনীর মুখে মেখে দৌড়ে পালান। রজনীও সানির পেছনে দৌড় দেন। তাই যে কেউ এখন সানি লিওনি থেকে সতর্ক থাকবেন নিশ্চয়ই।</p>