<p>শ্রীলঙ্কার বিপক্ষে ওয়ানডে সিরিজে বিশ্রাম দেওয়া হয়েছে ভারতীয় অধিনায়ক বিরাট কোহলিকে। এই সিরিজে অধিনায়কত্ব করবেন রোহিত শর্মা।</p>
<p>দীর্ঘদিনের বান্ধবী <em><strong>আনুশকা শর্মার</strong></em> সঙ্গে গাঁটছড়া বাঁধতে যাচ্ছেন কোহলি। ডিসেম্বরে বিয়ের সময় নির্ধারিত করা হয়েছে বলে গুজব রয়েছে। তাঁকে সত্য প্রমাণ করতেই যেন ওয়ানডেতে খেলা থেকে অব্যাহতি দেওয়া হলো কোহলিকে। তবে এ ব্যাপারে এখনো আনুষ্ঠানিক ঘোষণা দেননি কোহলি-আনুশকা জুটি।</p>
<p>&nbsp;</p>
<p>বিসিসিআইয়ের এক বার্তায় এ খবর জানানো হয়েছে। ওয়ানডেতে দুর্দান্ত ফর্মে ছিলেন কোহলি। কিন্তু ব্যক্তিগত প্রয়োজনে ছুটি নেওয়ায় ফর্মে থাকা ওপেনার রোহিত শর্মাকে দায়িত্ব দেওয়া হয়েছে। আইপিএলে মুম্বাই ইন্ডিয়ানসকে নেতৃত্ব দেওয়ার অভিজ্ঞতা রয়েছে রোহিতের। সূত্র: টাইমস অব ইন্ডিয়া।</p>